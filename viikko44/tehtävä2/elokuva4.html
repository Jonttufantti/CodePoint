<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="styles.css">
    <title>Elokuva 4</title>
</head>
<body>
    <figure>
        <img src="./kuvat/Terminator_2_-_Judgment_Day_1991_poster.jpg" alt="Terminator 2 promotional poster" width="400" height="600">
        <figcaption>Terminator 2 promotional poster</figcaption>
    </figure>
    <article>
        <a href="index.html">Etusivu</a>
        <h1>Terminator 2</h1>
        <hr>
        <section>
            <p>
                Terminator 2 – Tuomion päivä (engl. Terminator 2: Judgment Day, tai Terminator 2) on vuonna 1991 ensi-iltansa saanut yhdysvaltalainen toiminnallinen tieteiselokuva, joka on jatkoa vuoden 1984 elokuvalle Terminator – tuhoaja. Elokuvan on ohjannut James Cameron, ja sen pääosissa nähdään Arnold Schwarzenegger, Linda Hamilton, Edward Furlong ja Robert Patrick. Elokuvan tapahtumat sijoittuvat yhdentoista vuoden päähän edellisen elokuvan tapahtumista, kun kaksi terminaattoria saapuu vuodesta 2029 etsimään 10-vuotiasta John Connoria, joka tulee olemaan tulevaisuudessa ihmiskunnan vastarintaliikkeen viimeinen toivo sodassa koneita vastaan.
                <br><br>
                Yhdysvalloissa elokuvan ensi-ilta oli 1. heinäkuuta 1991, ja Suomessa elokuva saapui teatterilevitykseen 4. lokakuuta 1991.[2] Terminator 2 herätti huomiota ennennäkemättömillä erikoistehosteillaan, jossa oli luonnollinen ja realistinen inhimillinen liike huomattavalle tietokoneella tehdylle hahmolle.[6] Eräs tunnettu tehoste on nestemäisestä metallista valmistetun T-1000-robotin kyky muuttaa muotoaan. Elokuva saikin odotetusti Oscar-palkinnon erikoistehosteistaan, ja tämän ohella elokuva voitti myös parhaan maskeerauksen, parhaiden äänitehosteiden sekä parhaan äänityksen Oscar-palkinnot.[7] Lisäksi elokuva oli ehdolla parhaan leikkauksen ja parhaan kuvauksen Oscar-palkintoon.[7] Näin ollen Terminator 2 on sarjansa ainoa elokuva, joka on joko voittanut tai ollut ehdolla Oscar-palkintoon.[8] Sitä pidetään rymistelyelokuvana ja yhtenä kaikkien aikojen parhaista toimintaelokuvista.[9]
                <br><br>
                Elokuva on saanut jatko-osat Terminator 3: Koneiden kapina (2003), Terminator – Pelastus (2009) ja Terminator Genisys (2015). Sarjan viimeisin elokuva, vuonna 2019 ensi-iltansa saanut Terminator: Dark Fate ei ota huomioon aiempien jatko-osien juonia, vaan toimii suorana jatkona Tuomion päivälle.[10]jatko-osan Gladiator II:n on ilmoitettu saavan ensi-iltansa 22. marraskuuta 2024. Sen kuvaukset saatiin valmiiksi tammikuussa 2024.
            </p>
        </section>
        <hr>
        <section>
            <h2>Juoni</h2>
            <p>
                On vuosi 1995, yksitoista vuotta ensimmäisen Terminator-elokuvan tapahtumien jälkeen. Kaksi terminaattoria – T-101 (Arnold Schwarzenegger) ja T-1000 (Robert Patrick) – saapuvat aikamatkailun avulla vuodesta 2029 etsimään 10-vuotiaan John Connorin (13-vuotias Edward Furlong), josta tulisi tulevaisuudessa ihmisten vastarintaliikkeen johtaja. T-101 on ohjelmoitu suojelemaan Johnia, T-1000 taas tappamaan hänet. Johnin äiti Sarah Connor (Linda Hamilton) on joutunut mielisairaalaan yritettyään varoittaa muita koneiden vallankumouksesta. John elää sijaisperheessä Los Angelesissa ja pitää oikeaa äitiään psykopaattina.
                <br><br>
                T-1000 yrittää tappaa Johnin, mutta T-101 pelastaa pojan. John ymmärtää äitinsä olleen oikeassa ja päättää terminaattorin kanssa vapauttaa hänet mielisairaalasta. Pelastusyritys onnistuu, ja kolmikko pakenee Yhdysvaltain ja Meksikon väliselle alueelle. Sarah kysyy T-101:lta, kuka tulee kehittämään koneita hallitsevan ja ihmiskunnan tuhosta vastuussa olevan Skynet-supertietokoneen. T-101:n mukaan sen suunnittelee tietotekniikan jättiläisyhtiö Cyberdyne Systemsille työskentelevä Miles Dyson (Joe Morton). T-101 kertoo myös, että 4. elokuuta 1997 Skynet käynnistetään, ja 29. elokuuta 1997 Skynet tulee tietoiseksi ja tuhoaa ihmiskunnan suurkaupungit ydinaseilla.
                <br><br>
                Sarah, John ja T-101 saapuvat keskellä autiomaata sijaitsevalle palkkasoturi Enrique Salcedan (Castilo Guerra) leirille. Sarahin mukaan Enriquesta ja tämän pojista tulisi tulevaisuudessa Johnin alaisuudessa taistelevia sotilaita. Sarah nukahtaa ja näkee painajaisen, jossa Skynet tuhoaa ydinaseella Los Angelesin. Sarah katsoo kauhuissaan, kuinka ydinräjähdys kärventää kaupungin asukkaineen tuhkaksi. Hän herää, ottaa aseensa ja ajaa autolla pois leiristä. John ja T-101 ymmärtävät, että Sarah aikoo murhata Milesin. Sarah murtautuu Milesin kotiin ja ampuu häntä olkapäähän. Milesin perhe ja paikalle saapuvat John ja T-101 saavat Sarahin säästämään Milesin hengen. T-101 kertoo tulevaisuudesta ja suostuttelee Milesin tuhoamaan kaiken Skynetin rakentamiseen liittyvän teknologian. Miles kertoo Cyberdyne Systemsin päämajassa säilytettävän aiemman terminaattorin kättä ja muistisirua.
                <br><br>
                Sarah, John, T-101 ja Miles tunkeutuvat Cyberdyne Systemsin päämajaan, varastavat käden ja muistisirun sekä asettavat rakennuksen toimistoon pommeja. He kuitenkin herättävät poliisin huomion, ja SWAT-ryhmä tunkeutuu rakennuksen sisälle. Miles haavoittuu tulitaistelussa kuolettavasti ja uhraa henkensä laukaistakseen pommit. Hän räjäyttää itsensä ja rakennuksen kappaleiksi, mutta Sarah, John, T-101 ja poliisit ehtivät paeta rakennuksesta.
                <br><br>
                Kolmikko päätyy T-1000:n takaa-ajamana terästehtaaseen. T-1000:n ja T-101:n välisessä kamppailussa T-101 menettää toisen kätensä, ja T-1000 onnistuu hetkellisesti sammuttamaan T-101:n lävistämällä tämän rautakangella. Varavoimalla toimiva T-101 pelastaa Sarahin ja Johnin suistamalla T-1000:n sulaa terästä sisältävään altaaseen. John heittää altaaseen käden ja muistisirun. Lopuksi T-101 myöntää oppineensa ihmiselämän arvon ja Sarahin avulla T-101 tuhoaa myös itsensä teräsaltaassa, jottei Skynetiä voitaisi koskaan rakentaa. Elokuva päättyy Sarahin puhuessa toiveikkaana tulevaisuudesta.
            </p>
        </section>
        <hr>
        <section>
            <table>
                <tr>
                    <th>Ohjaaja</th>
                    <th>Pääosat</th>
                    <th>Valmistusmaa</th>
                    <th>Ensi-ilta</th>
                    <th>Kesto</th>
                </tr>
                <tr>
                    <td>James Cameron</td>
                    <td>
                        <ul>
                            <li>Arnold Schwarzenegger</li>
                            <li>Linda Hamilton</li>
                            <li>Robert Patrick</li>
                            <li>Edward Furlong</li>
                            <li>Earl Boen</li>
                            <li>Joe Morton</li>
                        </ul>
                    </td>
                    <td>Yhdysvallat</td>
                    <td>3. heinäkuuta 1991</td>
                    <td>137 minuuttia</td>
                </tr>
            </table>
        </section>
    </article>
</body>
</html>